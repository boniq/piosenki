Siedem długich dni tygodnia
Przeszło obok mnie.
Siedem zmierzchów beznadziei
Żal mi ścisnął noc.
Siedem długich dni
Wiszących kroplą u mych rzęs.
Siedem ranków, które dotąd
Szpilką w sercu tkwią.

Siedem śniadań,
Których z nikim nie dzieliłam znów,
Popołudni przechodzonych 
Głupio z kąta w kąt,
Pełnych dziwnej tej muzyki
Pękających strun,
Których dźwięki aż do dzisiaj
Wciąż mi w uszach brzmią.

Tydzień łez!
Oprócz nich
Nic już się więcej nie zdarzyło.
Oprócz łez 
Niczego więcej w nim nie było.
Jeden długi w kalendarzu 
Tydzień łez!

Siedem długich dni tygodnia
Napotkało mnie,
Słonych jezior przepłyniętych
Sama nie wiem jak.
Siedem długich dni, 
Przez które trzeba było przejść,
Które dotąd ciemną chmurą
Powracają w snach.