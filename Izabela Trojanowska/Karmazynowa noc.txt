W karmazynowym dworze tysiąca sal
tysiąca luster stopionych w błysk
sam Wielki Książę dzisiaj wydaje bal
dla gości, w których nie wierzy nikt
falują krynoliny lekkie jak ptak
mankiety koszul błyszczą jak śnieg
nadworny kapłan daje do uczty znak 
i już do biegu zrywają się...





Usta, usta
ciągle spragnione
nektaru najsłodszego z bielutkich szyj
blada jak chusta twarz spod zasłony
co tylko czeka, żeby wysunąć kły

Korowód przeraźliwy sunie do wrót
łakomych monstrów gorszych niż giez
jest Nosferatu, Makbet, piratów stu
i Baskervillów szalony pies 
cesarze i wodzowie podnoszą pisk 
że także na nich przyszedł już czas
i płyną, płyną, płyną ławą przez drzwi
żeby nareszcie gdzieś dopaść nas...

Usta, usta
ciągle spragnione
nektaru najsłodszego z bielutkich szyj
blada jak chusta twarz spod zasłony
co tylko czeka, żeby wysunąć kły