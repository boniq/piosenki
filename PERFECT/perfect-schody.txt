Goniąc buntowniczą myśl 

za nic wszelkie masz granice 

nie wiesz jak zazdroszczę ci 

kiedyś ja 

próbowałem takim być 

takim być 



nasze drogi przetną się 

jak dwie proste równolegle 

nie wiem kiedy 

nie wiem gdzie 

może tu 

taka nieskończoność jest 



choć każdy wędrowiec 

przemierza własny świat 

ma nocą nad głową 

te same roje gwiazd 

na ziemi tej samej 

zostawia ślady stóp 



nie wiem ile we mnie śni 

pragnień jeszcze nienazwanych 

może przyjdzie taki dzień 

kiedy ty 

w jednej chwili spełnisz je 



na razie po schodach 

mozolnie wspinam się 

im bliżej tym dalej 

i bardziej stromo jest 

potykam się nagle 

i spadam głową w dół 

by zacząć znów!